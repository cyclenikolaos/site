## Σύντομη βιογραφία του John W. Backus

Ο John Warner Backus γεννήθηκε το 1924 και μεγάλωσε στο Wilmington, Delaware. Το 1942 τελείωσε το Hill school στο Pottstown στην Pennsylvania. Μπήκε στο University της Virginia για να σπουδάσει χημικός σύμφωνα με την επιθυμία του πατέρα του Cecil. Το 1943 διέκοψε τις σπουδές του και κατατάχθηκε στο στρατό. Από εκεί, μπήκε στο πανεπιστήμιο του Pittsburgh στον κλάδο των μηχανικών και από εκεί στο ιατρικό τμήμα του κολλεγίου του Haverford. Συνέχισε τις σπουδές του στην ιατρική σχολή στο Flower, Fifth Avenue Hospital τις οποίες επίσης διέκοψε μετά από εννέα μήνες. Το επόμενο αντικείμενο των σπουδών του ήταν τα μαθηματικά στο πανεπιστήμιο του Columbia, New York. Αποφοίτησε το 1949 και πήρε και το μάστερ του το 1950.

Τότε, επισκέφθηκε την εταιρεία IBM όπου προσλήφθηκε ως προγραμματιστής το 1950. Το πρώτο project στο οποίο δούλεψε ήταν ένας κώδικας μηχανής για το Selective Sequence Electronic Calculator (SSEC) για τον υπολογισμό της θέσης της σελήνης. Επειδή διαπίστωσε τη δυσκολία προγραμματισμού σε κώδικα μηχανής, έφτιαξε το πρόγραμμα με το όνομα Speedcoding το οποίο διευκόλυνε τη διαδικασία προγραμματισμού. Το 1954, ορίστηκε διευθυντής στο Programming Research Department της IBM για τέσσερα χρόνια. Ο John Backus θεωρείται ο εφευρέτης της FORTRAN, της πρώτης υψηλού επιπέδου γλώσσας προγραμματισμού την οποία ανέπτυξε από το 1954 ως το 1958. Αυτός και η ομάδα του, δημοσίευσαν μία μελέτη το 1954 με τίτλο “Preliminary Report, Specifications for the IBM Mathematical FORmula TRANslating System, FORTRAN”. Δόθηκε στην κυκλοφορία κυρίως για τους μαθηματικούς το 1957. Το 1959 εφηύρε το Bachus Naur Form (BNF), μία σημειογραφία για τη σύνταξη γλώσσας προγραμματισμού υψηλού επιπέδου. Στη συνέχεια, ανέπτυξε μία συναρτησιακή γλώσσα προγραμματισμού, την FP, για μαθηματικούς.

Έχει λάβει πλήθος βραβείων για τη συνεισφορά του στην επιστήμη των υπολογιστών. Το Wallace McDowell Award το 1967, το President’s National Medal of Science το 1975, το Turing Award το 1977, το Computer History Museum Fellow Award το 1997.
